Google Similarity Distance
====

Tips
----
* Esityksen valmisteluun menee aikaa, joten siihen kannattaa ryhtyä hyvissä ajoin.

* Yleisiä vinkkejä voi lukea osoitteesta <https://www.cs.helsinki.fi/i/kurhila/kandi/materiaali/suull.pdf>

* Tee pdf-slaidit. Saa käyttää yhtä hyvin PowerPointia/Libre/OpenOfficea tai LaTeXia.

* LaTeXilla kalvot tehdään käyttäen beamer-pakettia. Eräs tutoriaali siihen löytyy osoitteesta <http://www.math.umbc.edu/~rouben/beamer/>.

* Esityksen pituus on 20 min + 5 min kysymyksille.

* Esitys voi käsitellä tutkielman aihetta kokonaisuutena tai keskittyä johonkin sen osaan.

* Harjoittele esitystäsi etukäteen; erityisesti ajankäyttöä on vaikea arvioida harjoittelematta.

* Omien havaintojeni mukaan on yleisempää, että aika loppuu kesken, kuin että sitä jää yli.

* Yliajalle menoa ei sallita tiukan aikataulun vuoksi. Sen sijaan ei ole maailmanloppu, jos aikaa sattuu jäämään jokin verran yli.

* Esitykset pidetään salissa, jossa on käytössä videotykki ja tietokone, jossa on tavanomaiset Linux- ja Windows-asennukset. Tuo esityksesi muistitikulla tai järjestä asiat niin, että saat sen helposti ladattua netin yli koneelle.

* Saa halutessaan näyttää esim. havainnollistavia videoita esityksen yhteydessä. Koska tämmöiset lisäävät aina teknistä epävarmuutta, kannattaa varmistua etukäteen siitä, että homma pelaa. Tarvittaessa voidaan käydä etukäteen kokeilemassa salissa, joskin ehkäpä laitoksen eri koneet ovat sen verran standardoituja että atk-luokkien koneet ovat ekvivalentteja.

* Hyvin suurpiirteinen nyrkkisääntö esitelmänpitoon: kerro mitä aiot kertoa (johdanto), kerro se (sisältö) ja kerro mitä kerroit (yhteenveto).

* Hyvässä esityksessä yleensä kalvot ovat tukimateriaali. Älä täytä slaideja pienellä tekstillä. Yleisön on hyvin vaikea yrittää samaan aikaan lukea kalvoja ja kuunnella puhujaa.

* Varalta mainitsen, että esitykset pidetään tietysti suomeksi.
